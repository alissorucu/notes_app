Özel Notlarım Uygulaması
Kullanıcıların notlar ekleyip, düzenleyip ve bu notları silebilecekleri bir uygulamanın geliştirilmesi gerekiyor. Bu notlar başlık ve içerikten oluşacaktır.
Oluşturulan bu notlar bulutta depolanacak (Buradaki bulut depolama için firebase kullanılacaktır.) Bu uygulamada oluşturulan notlar özel olduğu için her açtığımızda bizden şifre girmemizi isteyecek.
Bu yüzden kullanıcıların uygulamayı kullanabilmesi için kayıt olmaları gerekmektedir. Giriş ve kayıt işlemleri için firebase authentication notları saklamak için firebase realtime database veya firestore kullanılabilir.
Uygulamanın İşleyişi
Kullanıcılar uygulamaya girdiklerinde;
Eğer ilk kez giriyorsa veya oturum açmadıysa karşılarına giriş ekranı çıkacak.
Eğer önceden giriş yapılmış ise şifre giriş sayfasına yönlendirme yapılacak, buraya kayıt oldukları hesabın şifresini girmeleri istenecek. Akılda tutulan e-posta ve sayfada girilen şifre ile login yapılacak. Eğer işlem başarılı ise menüye yönlendirilecek.

Menüde kayıtlı notlar listelenecek ve sağ altta bulunan FloatActionButton ile yeni not oluşturabilecekler. Ayrıca listedeki herhangi bir notu seçtiklerinde düzenleme yapıp kaydedebilmeleri gerekiyor.

Notlar başlık ve içerikten ibaret olmalıdır. Bu bilgilerle birlikte not oluşturma tarihi ve düzenlenme tarihi de kayıt altına alınmalıdır ve not düzenleme sayfasında gösterilmelidir.
Kullanıcı silmek istediği bir notu liste üzerinden sağdan sola kaydırarak hızlıca silebilmelidir.

Not oluşturma ve düzenleme işlemlerinde başlık ve içerik girmek zorunlu olacaktır. Başlık en az 3 karakterden içeriğe ise en az 10 karakter girilmesi zorunludur. Aksi durumda kaydet butonuna basıldığında uygulamanın uyarı vermesi gerekiyor.

Menü sayfasındaki AppBar’da sağ köşesinde bir adet ayarlar butonu bulunmalıdır. Buradaki butona tıklayınca kullanıcı ayarlar sayfasına yönlendirilecektir.

Ayarlar sayfasında ise tüm notları temizle ve oturumu kapat işlemleri yapılacaktır. Bu iki butondan bir tanesine tıkladığımızda ise karşımıza AlertDialog çıkmalı ve uyarı yazısı içermelidir. Kullanıcılar bu uyarı ardından Evet’i seçtiklerinde ise işlem gerçekleştirilmelidir.

Tüm notları temizle dedikten sonra menüye döndüğümüzde hiçbir not bulunmamalıdır. Yani firebase’den silinmelidir.
Oturum kapat dediğimizde ise kullanıcı giriş yap sayfasına yönlendirilmelidir.


BONUS:
İsteğe bağlı olarak not oluşturma sayfasına oluşturulacak not için bir adet fotoğraf alanı ekleyebilirsiniz. Kullanıcı bu alana tıkladığı zaman ister galeriden isterse kameradan çektiği fotoğrafı ekleyebilecek. Yine notlarla birlikte bu fotoğrafta kaydedilecek ve istediği zaman değiştirip kaldırabilecek.
Resimleri kaydetmek için yine Firebase Cloud Storage kullanılabilir.
Bonus geliştirmesini yapmak isteğe bağlı olup, öncelik Uygulamanın İşleyişi bölümüne aittir. Bonus bölümü adaylar arasında ön plana çıkmak için bir fırsat olacaktır.

Uygulamanın Kabaca Görünümü



Yukarıdaki görseller fikir sahibi olmanız açısından paylaşılmıştır. Uygulama işleyişi doğru çalıştıktan sonra görünümü dilediğiniz gibi yapabilirsiniz. Giriş ve kayıt işlemleri için Firebase Authentication, notları eklemek, düzenlemek ve silmek için yine Firebase’in RealTime Database’ini veya Firestore’u kullanabilirsiniz.